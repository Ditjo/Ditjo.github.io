Jeg har haft en interesse for computere siden jeg var barn. Det startede primært med bare at spille spil, men senere begyndte jeg også at blive Tech-support 
      for min familie. Efter et år på HTX skiftede jeg retning og startede som elektriker. Denne uddannelse gjorde jeg færdig, 
      men jeg vidste at det ikke var det jeg skulle bruge resten af mit liv på. Jeg tog en tur til New Zealand i et halvt års tid og kom hjem, 
      og fortsatte med at arbejde som elektriker indtil en af mine venner præsenteret mig for Datatekniker uddannelsen. 
      Jeg tog nogle enkeltfag på VUC før jeg begyndte på Datatekniker uddannelsen.